<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Some kind of phylosophy</title>
    <link rel="stylesheet" href="../css/style.css">
</head>

<!-- First page "Some kind of phylosophy" section -->
<body class="body_Backgrouns_image_Clouds">

    <div class="body_Some_kind_of_phylosophy_text">
        <h1>Some kind of phylosophy</h1>

        <p>Це не дощові хмари. Це шматки розірваної вати, розкиданої по спокійному плесі небес. Це – залишки того холодного атмосферного фронту, що приніс цей прохолодний дощ взамін літню парноту. Краплі лилися по волоссі, обличчю, намочуючи одяг і легкий вітер давав відчути те, що надворі холодно. Він то стихає, то різкими порухами перегортає сторінки твого життя, гне додолу трави, кущі. Шарпає безтямно дерева, і сумно, глухо гуде у верхівці ялинки. Навколо гудуть джмелі, дзижчать мухи, інколи швидко, ледь помітною стрілою, пролетить – промайне маленька пташка, збудить тебе, нагадає, що ти живий і ще на землі. Ось високо в небі пролетить якийсь мужній птах, в якого є дивовижна здатність проривати міцні сили гравітації, що прикувала нас, людей, і не дає вільно дихнути і розслабитись. Він летить. Інколи цю літню пісню перериває далекий шум залізного птаха десь у піднебессі, чи стукіт коліс залізного дракона по рейках.</p>
        <p>Плесо озера... Ти неспокійне, хвилююче, оманливе. Ти тримаєш на собі мого човна і несеш куди забажаєш. Я не намагаюсь його скерувати, а лише насолоджуюсь свободою і ловлю останні промені сонця. Наді мною – голубе небо з кусками розірваних хмар, десь далеко їх висять цілі гори, схожі на клуби диму чи на білі, щойно збиті вершки. Навколо лише вода, по ній промені сонця провели сонячну доріжку через усе плесо озера. Інколи здається, ніби все навколо – майстерно написані декорації: «стіни» лісу навколо цілого «басейну» – озера і хмари, підвішені на тонких непомітних нитках. Хтось ніби бавиться з тобою: малює вітер, хвилі, крутить човен в різні боки, бавиться з твоїм життям. Ти грієшся останніми променями сонця. Його тепло помалу пронизує тебе наскрізь. Озеро. Ти ховаєш в собі безліч таємниць, ти пропускаєш промені світла лише на декілька метрів глибини, а далі – губиш і розсіюєш їх геть. Навіщо приховуєш усе, навіщо ховати свої скарби і не похвалитись ними нікому? Навіщо було відбирати мову єдиним своїм жителям і тримати їх у своїх обіймах?</p>
        <p>... А тепер вона ридає; тому, коли дивишся увечері на те, як кружляє вихором сніг, освічений лампою знадвору, уява одразу переносить тебе у темряву зимового лісу, де, по коліна в снігу, ти ідеш, минаючи дерева. Вітер гуде в їх гіллі. Так хочеться вибігти під цей «дощ», де вітер шарпає з якоюсь прихованою злобою твій плащ, намагаючись проникнути крізь нього. Він зі злістю жбурляє сніг в бліде, змучене обличчя і ,здається, ніби не сніг, а хтось кігтями намагається знищити твою людську подобу, стерти в тобі людину. Вітер торкається струн лісу, і той співає. Він сумно гуде і виє від болю, що чинить йому вітер. І вже, щоб не чути цього завивання, починаєш співати життя триває, а час – летить, нікого не чекаючи.</p>
        <p>Пальці маляра торкнулися пензлика і з – під його кінчика вилетіли пейзажі. В його картинах поєднуються майстерність і правдивість його душі, золотої середини. Він малює свої картини і вкладає в них всі свої відчуття: щастя, радість, злість, ненависть і любов. Картини – це дзеркала, вони відображають сльози і усмішки художника, всю його міміку. А він малює. Ніколи не зупиняється; він іде по вулиці і його уява малює майбутні полотна. Він не дивиться на людей, а поверх них і шукає. Шукає гармонію.</p>
    </div>

    <div>
        <a class="link_font_style" href="../index.html">Olena Hural card</a>
        <a class="link_font_style" href="../pages/Mountains' road.html">Mountains' road</a>
        <a class="link_font_style" href="../pages/Seasons.html">Seasons</a>
    </div>   

</body>
</html>